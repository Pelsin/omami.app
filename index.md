# Oumi dataskyddsinformation (senast uppdaterad 2021/09/15)

Namn: Oumi 
Du når oss på: hej[at]Oumi.app 

Oumi är en kostnadsfri app där du hittar vackra och noga utvalda recept från Instagrams främsta matkreatörer och receptskapare. 

# Oumi värnar om din integritet
Oumi har en fast övertygelse om att människors personuppgifter och integritet måste värnas. Därför behandlar Oumi alltid dina personuppgifter ansvarsfullt och transparent. Oumi kommer inte samla in några personuppgifter som appen inte behöver, och för att bevara din och alla användares integritet så lagras inte något längre än nödvändigt. Men för att kunna erbjuda centrala funktioner i appen måste vissa personuppgifter samlas in och behandlas - t.ex. för att möjliggöra ditt inlogg, låta dig spara recept. Oumi säljer inte dina personuppgifter vidare. 

# Varifrån samlar Oumi in dina personuppgifter?
De personuppgifter Oumi behandlar om dig som användare samlas in genom informationen du frivilligt uppger, såsom e-mailadress eller vilka recept du favoritmarkerar eller skapar. 

# Vilka personuppgifter samlar Oumi in?
Oumi kommer alltid behandla dina personuppgifter ansvarsfullt. Oumi kommer inte samla in några personuppgifter som inte behövs - och för din integritets skull så behålls dina personuppgifter inte längre än nödvändigt. Men för att kunna erbjuda dig Oumi så måste vissa personuppgifter samlas in och behandlas - t.ex. för att möjliggöra ditt inlogg, låta dig spara recept eller för att vi ska kunna utveckla appen.

Här beskrivs vilka olika personuppgiftsbehandlingar som utförs när du använder Oumi:

| Ändamål  | Kategori av personuppgift  | Laglig grund  | Lagringstid  |
|---|---|---|---|
| Skapa och hantera ditt användarkonto  | E-postadress eller apple-ID, Instagramkonto (om du skapar recept)  | Berättigat intresse  |  Tills du raderar ditt användarkonto |
| Skapa recept (om du har tillgång till den funktionen)  | Detaljer om ditt recept  |  Berättigat intresse | Tills du raderar ditt användarkonto eller tills du raderar ditt recept
| Tillhandahålla tjänsten (Oumi)  | Information om hur du interagerar med appen, t.ex. vilka recept du favoritmarkerar/sparar  | Berättigat intresse  | Tills du raderar ditt användarkonto
| Utveckla tjänsten (Oumi)  | Information om hur du interagerar med appen, t.ex. vilka recept du favoritmarkerar/sparar  | Berättigat intresse  | Tills du raderar ditt användarkonto

# Var behandlas dina personuppgifter?
Oumi strävar efter att alltid behandla dina personuppgifter inom EU. Om Oumi måste lagra uppgifterna i något land utanför EU, så görs det enligt befintligt regelverk. 

# Delas dina personuppgifter någonstans?
Nej! Däremot kan dina personuppgifter behandlas av våra leverantörer/samarbetspartners inom så kallade personuppgiftsbiträdesförhållanden. Oumi är då personuppgiftsansvarig och säkerställer att dina personuppgifter är skyddade även när andra parter behandlar dem.

# Vilka rättigheter har du - och var vänder du dig för att klaga?
Som användare har du flera rättigheter. Du har till exempel rätt att få veta vilka personuppgifter som Oumi behandlar om dig. Om du vill utöva dina rättigheter eller har frågor som rör Oumi behandling av dina personuppgifter kan du vända dig till Oumi på hej[at]Oumi.app

Dina rättigheter när det kommer till dataskydd är:

- Få tillgång till dina personuppgifter
 Du har rätt att få veta om Oumi behandlar personuppgifter som rör dig - och i så fall få en kopia av dessa - ett så kallat registerutdrag.
- Begära rättelse av personuppgifter
Om du anser att personuppgifterna Oumi behandlar om dig är felaktiga, har du rätt att begära att de rättas eller kompletteras.
- Invända mot behandling som stödjer sig på vårt berättigade intresse
När Oumi behandlar dina personuppgifter med den lagliga grunden berättigat intresse, har du rätt att när som helst invända mot behandlingen. Om Oumi inte kan visa att det finns övervägande skäl att fortsätta att behandla uppgifterna måste Oumi upphöra med behandlingen.
- Radera uppgifter
Du har rätt att få dina personuppgifter raderade - så länge inget ett annat krav motsätter sådan radering (t.ex. om Oumi måste spara uppgifterna för att uppfylla ett lagkrav). 
- Begränsa behandling av uppgifter
Du har rätt att i vissa fall (till exempel om du har invänt mot behandlingen), kräva begränsning av behandlingen av dina personuppgifter. En sådan begränsning ger dig möjlighet att stoppa Oumi från att använda uppgifterna för annat än för att exempelvis försvara rättsliga anspråk. Du kan även hindra Oumi från att radera uppgifterna, till exempel om du behöver uppgifterna för att kräva skadestånd eller liknande.
- Flytta din data (dataportabilitet)
Om Oumi  behandlar personuppgifter om dig för att uppfylla ett avtal har du i vissa fall möjlighet att få ut personuppgifterna som rör dig för att använda dessa på annat håll, om du t.ex. vill överföra uppgifterna till ett annat företag.

Mer information om dina rättigheter hittar du hos Integritetsskyddsmyndigheten, IMY:s webbsida, www.imy.se.

# Ändringar i denna policy 
När vi gör väsentliga ändringar i denna policy kan du hitta det i fliken inställningar.
